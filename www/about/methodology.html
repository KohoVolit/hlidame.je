<p>Data jsou automaticky aktualizována na týdenní bázi z oficiálního webu Evropského parlamentu. V případě účasti ministrů byla data manuálně získána postupně z každého jednotlivého docházkového listu konkrétní formace Rady Evropské unie.

<p>Detailní metodologické informace najdete na <a href="#studies">příslušných podstránkách jednotlivých studií</a> a především v úvodních částech samotných studií, ze kterých tento webový portál vychází. Jedná se především o studii k účasti ministrů na zasedáních Rady Evropské unie a studii mapujicí aktivitu českých europoslanců.

<p>Údaje o aktivitách europoslanců jsou doplněny barevným kódováním: první nejaktivnější třetina europoslanců (stran, skupin, zemí) je obarvena zeleně, druhá třetina žlutě a poslední červeně. Tabulky lze snadno seřadit kliknutím na název aktivity, základní řazení je abecední (u zemí dle ISO kódů, u europoslanců dle zemí a skupin, apod.).

<p><strong>Má vůbec smysl dělat kvantitativní hodnocení, když např. vytvořit jednu podrobnou zprávu může zabrat více práce než vytvořit dvě stručné? </strong>
<p>Kvantitativní přístup má nesporně své limity. Představuje však alespoň jednu perspektivu, alespoň jeden pohled, jak aktivitu politiku sledovat a analyzovat. Věříme, že tuto, jakkoliv limitovanou, činnost evropské demokracie v dnešní době nutně potřebují.

<p><strong>Proč na portálu Hlidame.je není uvedena docházka?</strong>
<p>Protože data je třeba manuálně získávat z docházkových listů, na což zatím nemáme kapacity a finance. Je však naším záměrem doplnit na tento portál časem i docházku.
